---
title: Pedagogisk portfölj
author: Stefan Björk
lang: sv-SE
...

Detta skall alltså vara en "redogörelse för pedagogisk verksamhet".

* Står lite om det [här](https://ocw.dsv.su.se/mod/page/view.php?id=330).
* Det finns bra information om pedagogisk portfölj på [Charlmers hemsida](http://www.chalmers.se/sv/om-chalmers/verksamhetsdokument/Sidor/Pedagogisk-portf%C3%B6lj.aspx).
* Och här ett dokument om ["meritportfölj" vid Högskolan i Gävle](http://www.hig.se/download/18.2844857d12086a67f328000152/meritportfoljwebb.pdf).
* [Ulf Ellerviks pedagogiska portfölj](https://ocw.dsv.su.se/pluginfile.php/459/mod_resource/content/2/Exempel%20p%C3%A5%20portf%C3%B6lj%20Ellervik.pdf) är tilltalande!
* Och vid Umeå universitet finns också information om ["pedagogisk portfölj"](http://www.upl.umu.se/portfolj/).

Ur Umeå universitets anställningsordning:

> **2.4.1 Behörighet för anställning som universitetslektor**
> 
> Behörig att anställas som universitetslektor är, enligt 4 kap. 4 §
> högskoleförordningen,
> 
> 1. den som, inom annat än konstnärlig verksamhet, dels har visat pedagogisk
>   skicklighet, dels har avlagt doktorsexamen eller har motsvarande
>   vetenskaplig kompetens eller har någon annan yrkesskicklighet som är av
>   betydelse med hänsyn till anställningens ämnesinnehåll och de
>   arbetsuppgifter som skall ingå i anställningen, och
> 
> 2. inom konstnärlig verksamhet, den som dels har visat pedagogisk skicklighet
>    dels har avlagt konstnärlig doktorsexamen, visat konstnärlig skicklighet
>    eller har någon annan yrkesskicklighet som är av betydelse med hänsyn till
>    anställningens ämnesinnehåll och de arbetsuppgifter som ska ingå i
>    anställningen.
>    
>  Som vetenskaplig kompetens motsvarande doktorsexamen kan efter prövning
>  räknas utländsk forskarutbildning och likvärdig vetenskaplig meritering utan
>  avlagd doktorsexamen.
>
> Med pedagogisk skicklighet avses vad som nämns i punkten 3.2, förvärvad genom
> egen högskolepedagogisk utbildning och undervisning på grundnivå och
> avancerad nivå.
>
> Med annan yrkesskicklighet avses relevant yrkesskicklighet utanför
> universitetet. Annan yrkesskicklighet kan endast komma ifråga som
> behörighetsgrund vid anställning som universitetslektor, i de fall
> innehavaren förväntas undervisa inom ett område där praktisk erfarenhet är
> väsentlig.
> 
> För att anställas som universitetslektor tillsvidare vid Umeå universitet
> krävs den pedagogiska skicklighet som beskrivs i punkten 3.2. Den som har
> högskolepedagogisk utbildning om minst 7,5 hp eller har motsvarande kunskaper
> kan dock anställas tillsvidare, under förutsättning att en individuell
> pedagogisk utvecklingsplan fastställs i samband med anställning. Prefekt vid
> berörd institution ansvarar för att förutsättningar för genomförande av
> planen finns samt för uppföljning och dokumentation i institutionens
> kompetensförsörjningsplan.

Den omtalade punkt 3.2 lyder som följer:

> **3.2 Pedagogisk skicklighet**
> 
> Den pedagogiska skickligheten ska bedömas ur tre perspektiv: lärarens arbete
> med studenter, lärarens egna pedagogiska utveckling och lärarens bidrag till
> verksamhetens pedagogiska utveckling. För att vara behörig för
> läraranställning krävs att den sökande uppvisar följande högskolepedagogiska
> kunskaper, färdigheter och förhållningssätt:
> 
> * Kunskaper om studenters lärande i högre utbildning
> * Förmåga att planera, undervisa i, examinera samt utvärdera
>   högskoleutbildning samt stödja individers och gruppers lärande
> * Förmåga att inta ett reflekterande förhållningssätt till den egna
>   lärarrollen
> * Kunskaper om samhällets mål och regelverk för verksamheten inom högre
>   utbildning
> * Förmåga att tillvarata, analysera och kommunicera egna och andras
>   erfarenheter
> 
> Kompetensen kan erhållas genom högskolepedagogisk utbildning, annan
> utbildning av relevans för undervisning inom högskolan eller dokumenterad
> beprövad erfarenhet. De pedagogiska meriterna ska vara dokumenterade i en
> pedagogisk portfölj, se bilaga 4, och den pedagogiska skickligheten ska
> bedömas av sakkunnig.
>
> Dekanen kan besluta om ytterligare kriterier av betydelse för bedömning av
> den pedagogiska skickligheten.

Bilaga 4 är dokumentet ["Pedagogisk portfölj -- dokumentation och bedömning av pedagogiska meriter"](https://www.aurora.umu.se/globalassets/dokument/universitetsforvaltningen/personalenheten/fs-1-1-2-1366-14-regel-pedagogisk-portfolj.pdf). Det här är vad som skrivs om den pedagogiska portföljen i nämnda dokument:

> En pedagogisk portfölj är en kvalitativ och kvantitativ redogörelse för en
> lärares pedagogiska meriter och den syftar till att synliggöra den
> pedagogiska skickligheten. Vid Umeå universitet bedöms pedagogisk skicklighet
> i samband med rekrytering och befordran av lärare samt vid ansökan om
> inplacering i universitetets pedagogiska meriteringssystem. En pedagogisk
> portfölj kan även användas för egen karriärplanering och i samband med
> utvecklings- och lönesamtal. Det betyder att en pedagogisk portfölj ska ses
> som den plats där pedagogiska meriter samlas, men den behöver struktureras på
> olika sätt beroende på vad den ska användas till och beroende på vilka
> behörighetskrav och kriterier som ligger till grund för bedömningen.
> 
> En pedagogisk portfölj ska alltid inrymma:
> 
> a) lärarens redogörelse för sina pedagogiska utgångspunkter och
>    ställningstaganden
> b) exemplifieringar av hur dessa uttrycks i den pedagogiska praktiken, samt
> c) andras värderingar av, och omdömen om lärarens pedagogiska verksamhet
> 
> Alla tre delar ska beläggas med bilagor, litteraturhänvisningar eller länkar
> för att dokumentationen ska bli allsidig och trovärdig. Dessutom ska den
> pedagogiska portföljen kompletteras med ett CV. Formatet kan vara såväl
> pappers- som webbaserat, eller en kombination av dessa. Omfattningen på
> portföljen bör inte överstiga 8 sidor utskriven text, exklusive bilagor och
> CV.

# Pedagogiska utgångspunkter och ställningstaganden

> I en pedagogisk portfölj ska det finnas en redogörelse för din pedagogiska
> grundsyn; dina pedagogiska utgångspunkter och ställningstaganden. Du ska
> också beskriva hur det sammanhang du arbetar i påverkar din undervisning samt
> hur du förhåller dig till detta. Hänvisa till litteratur, länkar, bilagor
> eller CV där så är lämpligt. Använd valfri standard för
> litteraturhänvisningar.
>
> I inledningen av egenreflektionen redogör läraren för sina pedagogiska
> utgångspunkter och ställningstaganden. Läraren beskriver sin pedagogiska
> grundsyn samt de mål och ramar som påverkar det egna arbetet. Att läraren har
> relevant högskolepedagogisk kompetens och en vilja att utveckla sig själv
> utgör en viktig förutsättning för att bedriva en professionell pedagogisk
> verksamhet. Hänvisa där det är lämpligt till litteratur, bilagor eller CV.
> ([Portfölj för anställning](http://www.upl.umu.se/portfolj/portfolj-for-
> anstallning/))

* Vad är kunskap?
* Hur ser du på din roll som lärare? 
* Vilken studentsyn har du? Tänker du på vilka studenter du kommer att möta när du förbereder din undervisning? Vilka anpassningar gör du? 
* Hur undervisar du? Hur skapar du ett lärande?
* Vilka faktorer som har påverkat dig i din lärar- och/eller handledarroll?
* Hur har du utvecklats som lärare?
* Vilka egenskaper du skulle vilja utveckla vidare?

# Den pedagogiska praktiken

> Huvuddelen av portföljen består av exempel på konkreta
> undervisningserfarenheter. De exempel som väljs ska visa hur din pedagogiska
> grundsyn kommer till uttryck samt hur kriterierna för pedagogisk skicklighet
> uppfylls. För respektive exempel beskrivs aktivitet, målgrupp, pedagogiska
> val, resultat, lärdomar och reflektioner. Beskrivningarna ska styrkas av
> hänvisningar till bilagor, litteratur, länkar eller CV där så är lämpligt.
> Beakta de instruktioner och kriterier som gäller för anställning, befordran
> eller inplacering i det pedagogiska meriteringssystemet när du väljer vilka
> praktiska erfarenheter du vill lyfta fram i portföljen. (*Regel Pedagogisk
> portfölj*)

Den övervägande delen av min undervisningserfarenhet härrör från 2009--2010 då jag arbetade heltid som universitetsadjunkt vid Umeå universitet, Institutionen för psykologi. De huvudsakliga områdena var psykologisk forskningsmetod, statistik, vetenskapsteori och psykologins historia.

# Värderingar och omdömen

> I den pedagogiska portföljen ska det finnas intyg eller värderingsunderlag från exempelvis prefekt, studierektor, kollegor, externa bedömare och studenter (via till exempel kurs- och programvärderingar). Referenspersoner kan anges. (*Regel Pedagogisk portfölj*)



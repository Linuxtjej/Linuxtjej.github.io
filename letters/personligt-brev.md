---
lang: sv-SE
geometry:
    - top=42mm
    - left=44mm
    - right=36mm
    - bottom=17mm
fontsize: 12pt
...

\thispagestyle{empty}

Röbäck \today

\bigskip

Efter tips från Eleonor Lindgren och med hänvisning till mitt telefonsamtal med Charlotta Öberg idag söker jag härmed tjänsten som leg. psykolog på Previa i Umeå.

När jag fick veta att Previa söker psykolog och senare läste annonsen blev jag så uppspelt att jag ville skriva ett långt brev om hur jag är rätt person på (nästan) alla punkter, men jag skall försöka fatta mig kort:

* Det arbets- och organisationspsykologiska fältet passar mig som hand i handske, mycket tack vare min forskning som ytterst sett handlar om mellanmänskligt samspel och de institutionella eller organisatoriska ramar som kringgärdar det (mitt expertområde är individ--grupp inom organisation, kanske man kan säga).
* Jag kan arbetslivsinriktad rehabilitering; det är vad jag arbetar med idag.
* Jag är självgående, van att ta ansvar för mina egna arbetsuppgifter, mycket mån om att leverera vad som överenskommits, tar egna initiativ och strävar efter tydlighet i samarbetet med kollegor.
* Undervisning är något jag behärskar och älskar att ägna mig åt; jag har också erfarenhet av att planera och genomföra utbildningar.
* Som forskarutbildad vet jag hur man tar sig an en utredning, kartläggning eller kvalitetsuppföljning på ett systematiskt och metodiskt sätt.
* Under hela 1990-talet arbetade jag som IT-konsult och är väl bekant med konsultrollen (det var för övrigt ett arbetssätt jag fungerade bra med och som jag efter tio år i statlig tjänst längtar tillbaka till).

För närvarande gör jag min PTP på Arbetsförmedlingen i Umeå och blir legitimerad i september. Dessvärre kommer jag inte att kunna erbjudas en tillsvidaretjänst och det är huvudskälet till jag söker annan tjänst.

Med detta kortfattade brev hoppas jag att jag väckt tillräckligt stort intresse så att jag får chansen att berätta mer under en anställningsintervju. Jag lämnar gärna referenser på förfrågan.

\bigskip

Vänliga hälsningar

\bigskip

Stefan Björk

---
lang: sv-SE
geometry:
    - top=42mm
    - left=44mm
    - right=36mm
    - bottom=17mm
fontsize: 12pt
...

\thispagestyle{empty}

Röbäck \today

\bigskip

Härmed vill jag anmäla mitt intresse för det utlysta vikariatet som lektor i genusvetenskap (ref. AN 2.2.1-959-17).

Jag var en av sju doktorander som antogs till Genusforskarskolan 2011 och disputerade i oktober 2016. Under de nästan sex år jag hörde till Genusforskarskolan lärde jag känna verksamheten väl, om än ur doktorandens perspektiv. Således är jag bekant med internats- och seminarieverksamheten och en del av de dilemman som följer med den (till exempel att på mycket tid för återkoppling på texter följer alltid önskemål om mer tid för eget arbete, och på mycket tid för eget arbete följer önskemål om mer tid för återkoppling på texter). Jag har också erfarenhet av kursutveckling, framför allt från mina två år som universitetsadjunkt då jag hade ansvar för psykologprogrammets kurs i forskningsmetod och statistik.

Efter doktorerandets självständiga arbete vill jag framför allt *samarbeta* med nära och fjärran kollegor. Att tjänsten till övervägande delen rör Genusforskarskolans löpande verksamhet lockar mig: även om jag vill tillbaka till akademin, är mitt intresse för forskning i dagsläget svalt. Däremot längtar jag efter att få undervisa; det var trots allt för att få undervisa på universitets- och högskolenivå som jag en gång valde att doktorera.

Genusforskarskolan betydde väldigt mycket för mig. Den var ett vattenhål i en annars mycket ensam doktorandtillvaro. Därför vore det en förmån att få ge någonting tillbaka. Visserligen har jag svårt att se hur jag skulle mäta mig med Linda Berg, Annelie Bränström-Öhman, Maria Carbin, Monica Forsell-Allergren, Hildur Kalman, Veronika Lodwika, Ann-Louise Silfver och alla andra som arbetat med Genusforskarskolan under de år jag var doktorand -- men jag antar gärna utmaningen.

\bigskip

Vänliga hälsningar

Stefan Björk
---
title: Forskning och forskningsintressen
author: Stefan Björk
bibliography:
  - '../../bibliography/papers.bib'
  - '../../bibliography/books.bib'
csl: 'chicago-fullnote-bibliography.csl'
lang: sv-SE
...

Mitt främsta forskningsintresse rör vad man skulle kunna benämna människors "vardagspsykologi" och hur vi som psykologiska varelser samtidigt är historiska och kulturella varelser. Härvid skriver jag in mig i en kulturpsykologisk forskningstradition [@KirschnerMartin2010; @MagnussonMarecek2010]. Jag är också mycket intresserad av hur vi människor gör oss själva, världen och tiden begripliga genom berättelser [@Bruner1987; @Gallagher2014; @Meretoja2014; @Ricoeur1984:1988].

När det gäller mer konkreta forskningsfrågor har jag två forskningsidéer som jag påbörjade inom ramen för mitt doktorandprojekt men som sedermera inte rymdes i avhandlingen:

1. Föräldraskapet förstått som en "värld" i livsvärldsfenomenologisk bemärkelse [för livsvärldsbegreppet, se t. ex. @Luft1998] och vad som karaktäriserar denna. Mina intervjuer med pappor antyder att det som karaktäriserar "föräldravärlden" är en förskjutning från en egocentrisk värld (världen framträder i relation till *mig*; icke att förväxla med egoism) till vad som skulle kunna benämnas en "multicentrisk" värld där världen framträder inte bara ur det egna utan också barnets perspektiv [föräldraskapet används som exempel på "värld" i denna mening av exempelvis Matthew Ratcliffe, men mig veterligt har ingen fenomenologisk forskning kring detta publicerats; se @Ratcliffe2015]. Detta skulle jag vilja undersöka närmare med avseende på föreställningar om kön och "transitionen" till föräldraskap.

2. Föräldraskap förstått som "kulturella scheman" eller *kinscripts* [@StackBurton1993] där föreställningar kring föräldraskapet ställs i relation till föreställningar om exempelvis när och under vilka omständigheter det är "normalt" att bilda familj, och så vidare. Detta skulle vara en antropologisk studie snarlik den Nicholas Townsend gjorde kring amerikanska medelklassfäder på 1990-talet [@Townsend2002], men med svenska/nordiska föräldrar.

Utöver detta har jag ett stort intresse för känslolivets fenomenologi och medvetandefilosofi. Här är mina forskningsidéer inte fullt lika välartikulerade, men jag skulle vilja undersöka känslolivets intersubjektiva, kulturella och historiska konstitution [idéer här kommer från vitt skilda håll, t. ex. @Edwards1999; @Johannisson2009; @MacIntyre2006; @Sartre1943].

Slutligen är jag intresserad av psykiatri och framför allt den medikalisering som det inom psykiatrin dominerande diagnostiska språket medför [se t. ex. @Kaatari2013; @Mulder2008; @Ohlsson2011]. Här är jag särskilt intresserad av depression såsom kulturellt snarare än medicinskt fenomen [se t. ex. @HorwitzWakefield2007; @Karp1996; @Kleinman1978; @Ratcliffe2015; @Stoppard2000].

# Referenser

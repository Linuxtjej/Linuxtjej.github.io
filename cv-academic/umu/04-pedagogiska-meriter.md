---
title: Pedagogisk verksamhet
author: Stefan Björk
bibliography:
  - '../../../../Litteratur/papers.bib'
  - '../../../../Litteratur/books.bib'
csl: 'chicago-fullnote-bibliography.csl'
lang: 'sv-SE'
numbersections: true
secnumdepth: 3
---

# Pedagogiska utgångspunkter och ställningstaganden

I undervisningssammanhang finner jag det ofta mer fruktbart att tala om *kunnande* än om kunskap. Detta av tre skäl: (1) "Kunskap" syftar som regel på propositionell kunskap medan den praktiska kunskapen hamnar i skymundan. "Kunnande", å andra sidan, innefattar båda.[^1] (2) "Kunskap" är svårt att definiera, särskilt om man samtidigt skall ta hänsyn till att matematikerns kunskap skiljer sig från kemistens, historikerns, snickarens och den kliniska psykologens kunskap. Däremot kan man utan större problem tala om matematikerns, kemistens, historikerns, snickarens och psykologens "kunnande", bland annat därför att kunnandet redan är knutet till ett visst *område* och någon allomfattande, generell definition av kunnande därför inte behövs.[^2] (3) "Kunskap" är ett substantiv vilket lätt förleder tanken så att man uppfattar kunskap som ett objekt, som om "kunskap" vore någonting i sig själv, en "nyttighet" eller "resurs" som skall överföras till studenten. "Kunnande", å andra sidan, förankrar kunskaper och färdigheter i ett subjekt, i den som *kan*, och återspeglar kanske bättre kunskapens märkliga karaktär av en hos individen inneboende *möjlighet* som i en viss situation *realiseras* i handling.

Om man således talar om *kunnande* kan den högre utbildningens mål sägas vara ett bestämt och begränsat kunnande inom ett visst område. Den som examineras i exempelvis matematik, kemi, historia, trähantverk eller psykologi skall alltså ha tillägnat sig erforderligt *kunnande* inom sitt område. Examinationens huvudsakliga syfte är därmed instrumentellt, nämligen att säkerställa att studenten besitter detta kunnande. Men undervisning handlar också om *bildning*, en omvandling och förädling av hela människan som inte enkelt kan bedömas mot yttre måttstockar [se t. ex. @Gadamer1997]. För mig är den instrumentella sidan av undervisningen -- den som handlar om att säkerställa kunnande -- en anhalt på vägen mot detta bildningsmål.

Kunnande är något som man aktivt *tillägnar sig*. Det betyder att både student och lärare är aktiva i lärandesituationen: studenten genom reflekterande, övande, prövande, sökande, frågande; läraren genom berättande, förklarande, vägledande, visande. Detta delade ansvar för lärandet realiseras framför allt i *dialogen:* dialog mellan lärare och student och dialog studenter emellan. Lärarens huvudsakliga uppgift är att *främja tillägnandet av kunnande*.

Varje undervisningssituation har sina egna förutsättningar och begränsningar och måste anpassas till undervisningens *vem*, *vad* och *var*. Tillägnandet av kunnande i exempelvis statistisk hypotesprövning eller psykologins historia främjas på olika sätt: det förra rimligen genom övning, det senare genom berättelser som ger den historiska förloppet mening och sammanhang. Olika grupper av studenter kan tarva olika inriktning på undervisningen: blivande psykologer har inte nödvändigtvis samma förutsättningar eller kunskapsintresse som blivande kognitionsvetare. Och de fysiska förutsättningarna har också betydelse: en stor föreläsningssal med upphöjt podium ger till exempel inte samma möjligheter till dialog som ett litet ommöblerbart grupprum.

De områden inom vilka jag huvudsakligen undervisat -- den akademiska psykologins kunskapsteoretiska förutsättningar, dess historia och dess forskningsmetoder inklusive statistik -- är säregna på så sätt att de handlar om *kunskapssökandets kunnande*, alltså de kunskaper och färdigheter som behövs både för att formulera och kritiskt granska den akademiska forskningsverksamhetens kunskapsanspråk. Detta är ett kunnande som tarvar såväl övning som reflektion och förståelse; detta ger jag exempel på i nästa avsnitt.

Slutligen, läraren själv är aldrig färdig varken som lärare eller som kunnig inom ett visst område. Undervisning ett kunnande i sig som läraren successivt tillägnar sig genom erfarenhet och reflektion kring den egna undervisningsverksamheten. Och läraren måste alltid vara öppen för att dialogen kan bidra till hans eller hennes eget kunnande eller till och med blottlägga luckor i det. Att undervisa i högre utbildning förutsätter framför allt ett visst mått av ödmjukhet.

## Den pedagogiska praktiken

> *Hela detta avsnitt skall skrivas om och sorteras in under avsnitt \ref{kursutveckling} nedan. Här skall jag i stället skriva mer allmänt om hur jag tänker kring föreläsningar, gruppövningar, examination och andra undervisningsformer.*

I min egen undervisning försöker jag så långt det är möjligt att få till stånd *dialog*. Föreläsningar förbereder jag till exempel med så få projektorbilder som möjligt -- om jag alls använder projektor -- så att det finns utrymme att justera föreläsningens framställning utifrån på studenternas frågor. Föreläsningssalens utformning har stor betydelse och jag försöker boka salar som inte är större än nödvändigt; dialog, helst också studenter emellan, förutsätter att de fysiska avstånden inte är för stora. Gigantiska aulor med upphöjt podium och åhörare utspridda som små öar i ett hav av tomma stolar är för mig sämsta tänkbara scenario.

Den övervägande delen av min undervisningserfarenhet härrör från 2009--2010 då jag arbetade heltid som universitetsadjunkt vid Umeå universitet, Institutionen för psykologi. De huvudsakliga områdena var psykologisk forskningsmetod, statistik, vetenskapsteori och psykologins historia. I det följande skall jag ge exempel på hur jag i egenskap av kursansvarig resonerade kring den introducerande kurs i forskningsmetod och statistik som gavs på psykologprogrammets första termin.

### Introduktion i statistisk inferens för psykologstudenter

Statistik och statistisk inferens är exempel på *kunnande* där såväl praktiska färdigheter som teoretisk kunskap krävs: å ena sidan ett praktiskt handlag med "data" (i vid bemärkelse), sifferexercis, statistiska procedurer och datorprogram, å andra sidan en teoretisk förståelse för *dels* den statistiska inferensens grunder i sannolikhetsteorin, *dels* dess roll som hjälpvetenskap i psykologisk forskning. På den begränsade tid som finns tillgänglig på en introduktionskurs behöver studenten således inte bara tillägna sig ett rent matematiskt--statistiskt kunnande, utan också en förståelse för hur det statistiska arbetet finner sin plats i det psykologiska kunskapssökandet. Hur kan detta uppnås i undervisningen?

Min lösning har bestått i att introducera explorativa dataanalys (EDA), illustrera statistisk inferens med kulor i en låda och erbjuda studenterna en tumregel för att tolka resultatet av praktiskt taget alla procedurer för statistisk nollhyptotesprövning.

#### Explorativ dataanalys, skalteori och icke-parametrisk statistik

Det som mer än något annat definierar psykologin som akademisk disciplin är dess kvantitativa metoder och avancerade statistiska procedurer. Här finns två risker. Den första är att man hastar in i statistisk nollhypotesprövning, faktoranalys eller liknande matematiska modeller utan att först granska de mätvärden man har att göra med och i vilken mån de kan sägas representera meningsfulla psykologiska begrepp. Den andra risken är mer djupgående och handlar om att det *psuché* (ψυχή) den akademiska psykologin undersöker *i sig* uppfattas som något *kvantitativt* [se t. ex. @Danziger1985, @Danziger1997, @Michell2003]. Detta är något som sällan problematiseras i tillgänglig kurslitteratur.

Hur kan läraren undvika dessa risker? Min lösning bestod i att (1) komplettera kurslitteraturen med det som John Wilder Tukey benämnde *explorativ dataanalys* [se t. ex. @Tukey1977, @HartwigDearing1979], (2) problematisera hur psykologiska fenomen kan eller inte kan representeras i olika slag av kvantitativa skalor [se t. ex. @Stevens1946, @Stevens1968], samt (3) introducera parametriska och icke-parametriska statistiska procedurer som *likvärdiga* och inte de senare som de förras "reservalternativ".

I den konkreta undervisningen genomförde jag detta på följande sätt: (1) Jag ägnade föreläsningstid åt mätteori och reflektion kring psykologiska fenomens mätbarhet och diskuterade många exempel tillsammans med studenterna. (2) Jag ägnade föreläsningstid åt procedurer för EDA och vilka slutsatser som är möjliga göra baserat på dem. (3) Under laborationer återknöt jag ständigt till skalteori och EDA för att problematisera vilka statistiska procedurer som är rimliga och vilka slutsatser som är möjliga att göra. (4) Jag presenterade tillvägagångssättet med alla procedurer för statistisk nollhypotesprövning på samma sätt (detta återkommer jag till).

#### Statistisk inferens som kulor i en låda

Eftersom den statistiska inferensen har sin grund i sannolikhetsteorin -- en axiomatisk matematisk teori -- gäller att förkunskaper i matematik underlättar förståelsen av statistisk inferens. Även om psykologstudenter tidigare har läst statistik på gymnasiet, säger mig min erfarenhet att såväl förförståelsen som intresset för matematik kan variera högst avsevärt. Eftersom det inte finns utrymme att ägna en introduktionskurs åt matematisk statistik, inställer sig frågan hur studenterna likväl skall kunna tillägna sig en erforderlig teoretisk förståelse av statistisk inferens.

Min lösning var att i föreläsningar *illustrera* det sannolikhetsteoretiska resonemanget och i praktiska övningar gång på gång upprepa de framräknade värdenas *betydelse* och knyta dem till denna illustration. Vid varje föreläsning hade jag med mig en låda med stora glaskulor i två färger. På vägen mellan de inledande traditionella exemplen med tärningskast och sannolikhet till binomialfördelningen lät jag en student dra några kulor ur lådan och baserat på utfallet göra en kvalificerad gissning om *fördelningen* av kulor i lådan, något som praktiskt taget alla studenter intuitivt kan göra. Denna illustration återkom jag sedan till gång på gång: "Minns att statistisk inferens är just detta: att dra kulor ur en låda och göra kvalificerade gissningar om de kvarvarande kulorna".

Min tanke här var inte bara att ge studenterna en konkret illustration av statistisk inferens, utan också ge dem en *berättelse*, nämligen berättelsen om läraren som hade med sig glaskulor på varenda föreläsning.

#### Statistisk nollhypotesprövning

Trots att statistisk nollhypotesprövning är kontraintuitiv och grund till så många missförstånd [se t. ex. @Cohen1994] är detta alltjämt den första metod som lärs ut på introduktionskurser i statistik. För att vägleda studenterna i det bakvända resonemanget lade jag mycket vikt vid förståelsen av *nollhypotes* och *p-värde*. Tanken här är att om man bara förstår innebörden av den statistiska nollhypotes som proceduren prövar (och som regel är något helt annat än den forskningsfråga man vill besvara) och *p*-värdet som sannolikheten att erhålla det beräknade värdet på teststatistikan givet att nollhypotesen är sann, kan man tolka resultatet av vilket statistiskt test som helst.

Följande tumregel erbjöd jag därför studenterna vid varje föreläsning och laboration: (1) undersök observationerna och deras fördelningar mycket noga [explorativ dataanalys, @HartwigDearing1979; @Tukey1977], (2) välj procedur för statistisk hypotesprövning[^3], (3) kontrollera noga att förutsättningarna för det aktuella testet är uppfyllda, (4) genomför beräkningar och tolka *p*-värdet i ljuset av nollhypotesen.

Med undantag för den starka betoningen på förståelsen nollhypotesen är mitt sätt att undervisa statistisk nollhypotesprövning förmodligen inte särskilt unik eller nydanande. Vad jag däremot skulle önska är att helt överge statistisk nollhypotesprövning på introduktionskurser i statistik och i stället presentera kvantitativ forskning som *matematisk modellering* där statistiska modeller (regressionsanalys, strukturell ekvationsmodellering och så vidare) används för att urskilja mönster och struktur i brus. Det är trots allt så kvantitativ psykologisk forskning bedrivs idag och statistisk nollhypotesprövning synes mig vara en lång och onödig omväg dit [se t. ex. @Rodgers2010].

### Examination med flervalsfrågor

På några av de kurser jag undervisat har jag prövat att examinera med salskrivningar med flervalsfrågor. Min erfarenhet är att detta fungerar utmärkt när det gäller *färdigheter* som att genomföra och tolka resultatet av en procedur för statistisk nollhypotesprövning, men mindre bra när det rör sig om *förståelse* av begrepp och teorier; i det senare fallet tvivlar jag på att den klassiska essäfrågan (i form av salskrivning eller hemtenta) går att ersätta. Hur som helst: min erfarenhet av flervalsfrågor är att de inte sparar någon tid. Den tid man vinner på att rätta flervalsfrågor där endast ett alternativ är rätt äts upp av den tid som går åt till att konstruera bra flervalsfrågor.

# Sammanställning av undervisningsverksamhet

Det följande är en sammanställning av den undervisning jag gjorde som universitetsadjunkt (2009--2010) och doktorand (2011--2016) vid Institutionen för psykologi, Umeå universitet. Lejonparten av undervisningen utgörs av psykologisk forskningsmetod, statistik, vetenskapsteori, samt psykologins filosofiska grundvalar och dess historia. Sammanlagt rör det sig om 1827 undervisningstimmar.

## Forskningsmetod och statistik

Mitt huvudsakliga undervisningsområde har fram till nu varit psykologisk forskningsmetod och statistik. Från <span style="font-variant:small-caps;">ht2009</span> till <span style="font-variant:small-caps;">ht2010</span> hade jag kursansvar för psykologprogrammets metod- och statistikkurs på termin 1 (se avsnitt \ref{kursutveckling} nedan). Sammanlagt har jag 801 undervisningstimmar inom detta område.

* **Psykologisk testnings- och forskningsmetodik** på psykologprogrammets termin 1, 7,5 hp, grundnivå, kurskod <span style="font-variant:small-caps;">[2ps034](https://www.umu.se/utbildning/kursplan/2ps034/rev/8013/)</span>, <span style="font-variant:small-caps;">vt2009--ht2010</span>, 403 timmar.
* **Psykologisk forskningsmetodik** på psykologprogrammets termin 8, 7,5 hp, avancerad nivå, <span style="font-variant:small-caps;">vt2009--ht2009</span>, 222 timmar.
* **Forskning och utvärdering av psykoterapi** på psykologprogrammets termin 7, 7,5 hp, avancerad nivå, kurskod <span style="font-variant:small-caps;">2ps017</span>, <span style="font-variant:small-caps;">vt2009</span>, 80 timmar.
* **Statistik och metodik** på logopedprogrammet, 4,5 hp, grundnivå, kurskod <span style="font-variant:small-caps;">[2ps075](https://www.umu.se/utbildning/kursplan/2ps075/rev/4801/)</span>, <span style="font-variant:small-caps;">ht2010</span>, 60 timmar.
* **Forskningsmetod** på psykoterapiprogrammet, 3,0 hp, avancerad nivå, kurskod <span style="font-variant:small-caps;">[3mp018](https://www.umu.se/utbildning/kursplan/3mp018)</span>, <span style="font-variant:small-caps;">ht2010</span>, 36 timmar.

## Vetenskapsteori samt psykologins filosofi och historia

Under fyra terminer introducerade jag blivande psykologer i psykologin som akademisk disciplin, dess olika inriktningar, meta-teoretiska grundvalar och historia. I introduktionskursen ingick också vetenskapsteori och forskningsetik. Här bör nämnas att eftersom detta är mitt eget intresse är det också det område jag själv helst undervisar inom. Sammanlagt 298 undervisningstimmar.

* **Psykologin och psykologen** på psykologprogrammets termin 1, 7,5 hp, grundnivå, kurskod <span style="font-variant:small-caps;">[2ps033](https://www.umu.se/utbildning/kursplan/2ps033/rev/2823/)</span>, <span style="font-variant:small-caps;">ht2009--vt2011</span>, 212 timmar.
* **Introduktionskurs i psykologi**, 15 hp, grundnivå, kurskod <span style="font-variant:small-caps;">[2ps002](https://www.umu.se/utbildning/kursplan/2ps002/rev/1914/)</span>, <span style="font-variant:small-caps;">ht2009--ht2010</span>, 86 timmar.

## Personlighetspsykologi

Inom detta område introducerade jag blivande psykologer i psykodynamiska och existentiella personlighetspsykologiska teorier. Sammanlagt 240 undervisningstimmar.

* **Personlighetspsykologi** på psykologprogrammets termin 1, 7,5 hp, grundnivå, kurskod <span style="font-variant:small-caps;">[2ps034](https://www.umu.se/utbildning/kursplan/2ps034/rev/8013/)</span>, <span style="font-variant:small-caps;">vt2009--ht2010</span>, 240 timmar).

## Socialpsykologi

Inom detta område undervisade jag gruppsykologi och organisationspsykologi. En av kurserna gavs på engelska. Sammanlagt 136 undervisningstimmar.

* **Social- och miljöpsykologi**, 15 hp, grundnivå, kurskod <span style="font-variant:small-caps;">[2ps004](https://www.umu.se/utbildning/kursplan/2ps004)</span>, <span style="font-variant:small-caps;">ht2009--ht2010</span>, 96 timmar.
* **The influence of organizational environment on individuals and groups**, 15 hp, avancerad nivå, kurskod <span style="font-variant:small-caps;">[2ps058](https://www.umu.se/utbildning/kursplan/2ps058/rev/7550/)</span>, <span style="font-variant:small-caps;">vt2010</span>, 40 timmar.

## Handledning

Under <span style="font-variant:small-caps;">vt2010</span> respektive <span style="font-variant:small-caps;">vt2014</span> bihandledde jag examensuppsatser på psykologprogrammet, totalt tre studenter.

## Övrigt

Utöver de ovan nämnda kurserna gjorde jag små insatser på varierande kurser, ofta i form av grupphandledning eller seminarieledning. Sammanlagt 244 undervisningstimmar.

* **Kognitiv och biologisk psykologi**, 15 hp, grundnivå, kurskod <span style="font-variant:small-caps;">[2ko009](https://www.umu.se/utbildning/kursplan/2ko009)</span>, <span style="font-variant:small-caps;">vt2009--ht2010</span>, 104 timmar.
* **Kognitiv neuropsykologi**, 15 hp, avancerad nivå, kurskod <span style="font-variant:small-caps;">[2ko007](https://www.umu.se/utbildning/kursplan/2ko007/rev/2817/)</span>, <span style="font-variant:small-caps;">ht2009</span>, 40 timmar.
* **Utvecklingspsykologi** på psykologprogrammets termin 1, 7,5 hp, grundnivå, kurskod <span style="font-variant:small-caps;">[2ps034](https://www.umu.se/utbildning/kursplan/2ps034/rev/8013/)</span>, <span style="font-variant:small-caps;">vt2009</span>, 60 timmar).
* **Beteendevetenskap**, 15 hp, grundnivå, kurskod <span style="font-variant:small-caps;">[2bv005](https://www.umu.se/utbildning/kursplan/2bv005/rev/3738/)</span>, <span style="font-variant:small-caps;">ht2010</span>, 40 timmar.


# Kursutveckling och pedagogiskt utvecklingsarbete {#kursutveckling}

> *Redovisning av kursutveckling och pedagogiskt utvecklingsarbete. Hit skall jag flytta det mesta av resonemangen kring "den pedagogiska praktiken" ovan och förkorta dem.*

När jag höstterminen 2009 tog över kursansvaret för psykologprogrammets introducerande kurs i forskningsmetod och statistik begärde jag extra tid för kursutveckling (20 timmar). Under de följande terminerna genomförde jag följande förändringar: *Detta skall inte vara en punktlista, utan utvecklas mer med resonemang från "den pedagogiska praktiken" ovan, men för tillfället är det alltså bara en punktlista.*

* Försökte lägga samma vikt vid kvantitativa och kvalitativa forskningsmetoder, men eftersom kursens till stor del bestod av statistik kvarstod likväl en uppenbar obalans.
* Handräkningen av t-test togs bort (för studenterna missade den teoretiska förståelsen av statistisk inferens och sannolikhetsteori bland alla formler).
* Undervisningen i statistik fokuserade på en förståelse av statistisk inferens, grundat i sannolikhetsteori, och betonade en förståelse av *forskningshypotes*, *statistisk hypotes*, *nollhypotes*, *p-värde* och *konfidensintervall*.
* Gruppövningar i datorsal infördes (i stället för räknestugor där t-test räknades för hand) och fokus lades på
    * *explorativ dataanalys* (EDA) för att få ut så mycket som möjligt av deskriptiv statistik (*innan* man kastar sig över procedurer för statistisk nollhypotesprövning);
    * *val* av lämplig procedur för statistik nollhypotesprövning;
    * *tolkningen* av resultatet av procedurer för statistisk nollhypotesprövning med utgångspunkt i *nollhypotes* och *p-värde* (och *konfidensintervall*; poängen med detta är att *alla* sådana procedurer kan tolkas om man förstår nollhypotes och p-värde).
* Grupparbeten inspirerade av problembaserat lärande (PBL) där studenterna löste uppgifter under kursens gång (med varierad framgång, måste medges).
* Införde flervalsfrågor på tentamen (med gott resultat, även om det inte innebar någon tidsvinst, ty den tid som sparades vid tentarättning gick åt till frågekonstruktion).
* Föreslog, men fick aldrig igenom, ändring av kurslitteraturen. Kompletterade dock kurslitteraturen med artiklar och kapitel.

# Utbildningsplanering och utbildningsadministration

> *Utbildningsplanering, utbildningsadministration. Är det här jag skall nämna kursansvaret och kursadministrationen av den där statistikkursen?*

# Värderingar och omdömen

> *Värdering av utbildningsinsatser (av t.ex. ledningspersoner, kollegor och studenter). Detta skall skrivas om.*

Det här avsnittet i min pedagogiska portfölj är något torftigt. Detta beror på att jag i skrivande stund inte har tillgång till mitt undervisningsmaterial (det är nedpackat i kartonger i ett garage).

Av framför allt återkopplingen från studenter under och efter kursens genomförande (responsen under föreläsningar och gruppövningar, frågor i mejl, utvärderingar, etc) har jag dragit slutsatsen att jag gör en godkänd undervisningsinsats. Ett fåtal gånger har jag fått direkt negativa eller nedsättande kommentarer i kursutvärderingar, men som regel återspeglar de min egen upplevelse av undervisningen: de gånger jag tyckt att jag gjort en medioker insats som lärare har det också synts i kursutvärderingarna.

I undervisningen har jag samarbetat med bland andra följande personer som kan tillfrågas om min kompetens på området:

* **[Eva Magnusson](http://www.umu.se/sok/personalkatalog?uid=evma0001)**, professor emerita, leg. psykolog  
  Umeå universitet, Institutionen för psykologi,  
  070-2534992, <eva.magnusson@umu.se>

* **[Anita Pettersson-Strömbäck](http://www.umu.se/sok/personalkatalog?uid=anpe0002)**, lektor  
  Umeå universitet, Institutionen för psykologi,  
  090-786 88 34, <anita.pettersson-stromback@umu.se>

* **[Steven Nordin](http://www.umu.se/sok/personalkatalog?uid=stno0002)**, professor  
  Umeå universitet, Institutionen för psykologi,  
  090-786 60 06, <steven.nordin@umu.se>

# Pedagogiska utmärkelser och priser

> *Pedagogiska utmärkelser och priser.*

# Universitetspedagogisk utbildning och fortbildning

> *Redovisning av universitetspedagogisk utbildning och fortbildning (omfattning och innehåll i veckor eller hp).*

# Undervisningsmaterial och egen forskning om utbildning

> *Framtagande av undervisningsmaterial samt egen forskning om utbildning.*

# Pedagogiska konferenser/workshops

> *Arrangör av/deltagande i pedagogiska konferenser/workshops.*

# Övriga pedagogiska meriter

> *Övriga pedagogiska meriter (här kan anges sådant som inte passar in under de övriga rubrikerna).*

# Referenser

[^1]: I fortsättningen benämner jag detta "kunskap" respektive "färdigheter".

[^2]: Detta är inte detsamma som att påstå att frågan om hur kunskap skall definieras och vad som utmärker det särskilda slag av kunskap som kallas vetenskap är oviktig, men väl att det är en fråga som sällan är fruktbar i undervisningssammanhang.

[^3]: För detta ändamål finns beslutsträd i de flesta läroböcker.
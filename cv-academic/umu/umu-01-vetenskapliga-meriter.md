---
title: Vetenskapliga meriter
author: Stefan Björk
bibliography:
  - '../../../../Litteratur/papers.bib'
  - '../../../../Litteratur/books.bib'
csl: 'apa.csl'
lang: 'sv-SE'
...

# Hittillsvarande vetenskaplig verksamhet

Mitt avhandlingsprojekt var en undersökning av mäns föräldrablivande, med utgångspunkt i begreppet "transition" [se t. ex. @Cowan1991], dvs. en övergång från ett tillstånd till ett annat. Intresset låg på både den inre, psykologiska transitionen, den yttre, synliga transitionen, samspelet dem emellan och framför allt det eventuella skavet eller diskrepansen dem emellan.

Under arbetets gång dök dock ett intressant sidospår upp, nämligen det faktum att mötet med mödrahälsovård, förlossningsvård och BB-vård ofta skavde i de intervjuade pappornas berättelser. Själva avhandlingen kom således att handla om detta skav och hur det kan förstås som en (misslyckad) förhandling av positioner i ett mellanmänskligt möte kringgärdat av institutionella ramar, ett möte där asymmetrisk makt har stor betydelse [@Bjork2016].

Mitt huvudsakliga bidrag består således hittills av mitt avhandlingsprojekt, men den förståelse av mellanmänskligt samspel i institutionella eller organisatoriska ramar -- *samspelet individ grupp inom organisation* -- jag där formulerade är å andra sidan något som visat sig mycket fruktbart i mitt arbete som arbetspsykolog på Arbetsförmedlingen. Detta återkommer jag till i nästa stycke.

# Pågående och planerad vetenskaplig verksamhet

Det är slående hur få av mina kollegor som är medvetna om konsekvenserna av att Arbetsförmedlingen är en statlig institution, där bland annat myndighetsutövningen har enorm påverkan på maktasymmetrin i det mellanmänskliga mötet mellan arbetsförmedlare och arbetssökande. Vilka konsekvenser det får för detta möte när statliga myndigheter som Skatteverket, Försäkringskassan och Arbetsförmedlingen börjar benämna medborgare *kunder* är i stor utsträckning outforskat och något jag skulle önska ta mig an i egenskap av forskare inom arbets- och organisationspsykologi.^[Några preliminära reflektioner kring detta återfinns på min blogg, <https://fenomenologen.se/2017/11/30/kundmakt-pa-arbetsformedlingen/>.]

# Vetenskaplig grundsyn

När det gäller psykologin som vetenskap hör jag till dem som menar att psykologi bäst förstås som ett tvärvetenskapligt ämne med förgreningar in i naturvetenskaperna, samhällsvetenskaperna och humanvetenskaperna [se t. ex. @Koch1993]. Var och en av dessa tarvar sitt eget slag av forskningsfrågor och forskningsmetoder: den humanvetenskapliga psykologin som regel kvalitativa forskningsmetoder, den naturvetenskapliga kvantitativa och den samhällsvetenskapliga båda. Svårigheten består i att få ihop något slags helhetsförståelse av mänskligt psykologiskt fungerande utifrån dessa. Min utgångspunkt är härvidlag främst humanvetenskaplig, vilket innebär att jag betonar det mänskliga psykets mellanmänskliga, kulturella och historiska grund -- utan att för den skull förneka de biologiska, av naturen givna aspekterna. Hur man skall förstå och hantera fältet däremellan är en ständigt pågående diskussion, i vilken jag gärna deltar.

# Deltagande vid vetenskapliga konferenser

Se bifogat CV. Konferensen *Thinking Critically about Psychology: Power, Gender and Psychological Practice* i Umeå 2013 var jag med och arrangerade.

# Referenser
